# Toelichting onderzoeksverslag

- Deelcijfer (weging 30%)
- Toetsvorm: individueel onderzoeksverslag
- Deadline  
- Inleveren via Brightspace

## Onderzoeksverslag

Je doet onderzoek naar verschillende MVC frameworks. Dit verkennende onderzoek heeft als doel om je bekend te maken met actuele MVC frameworks. Ook leer je zelfstandig een dergelijk framework te installeren en een startproject in te maken. Uiteindelijk reflecteer je op je bevinden. Hoe was je aanpak om het framework te leren kennen en wat vind je van het framework? Is het toegankelijk en is er bijvoorbeeld voldoende documentatie of behulpzame community?
Het verslag kent in ieder geval de volgende indeling: Inleiding, verkenning frameworks en conclusie.

## 1. Inleiding 

Hiervoor maak je in eerste instantie een long list van 8 MVC frameworks. Geef kort aan waarom deze gekozen zijn of wat voor- en nadelen zijn. Hierna maak je een short list van Laravel en nog 2 frameworks die je verder gaat onderzoeken. De keuze hiervoor onderbouw je in de inleiding. Leg dus ook uit waarom andere frameworks zijn afgevallen. Let op dat enkel backend MVC frameworks zijn toegestaan in de short list.

## 2. Verkenning frameworks
      
### Persoonlijke ervaring

Een deel van de onderbouwing zal voortkomen uit persoonlijke ervaring. Dit houdt in dat je alle drie de frameworks installeert en in elk framework een startproject maakt. Let op dat je hierbij de richtlijnen van het framework volgt.

Deze persoonlijke ervaring neem je mee in het onderzoeksverslag. Hierbij is het belangrijk om bewijsmateriaal toe te voegen, maak deze gaandeweg. (d.m.v. screenshots van de code editor en browser) en op basis van deze ervaring vergelijk je de frameworks. Denk aan:
•	Installatiegemak
•	Leercurve
•	Ondersteuning (denk aan officiële documentatie, tutorials, een grote of actieve community).

### Startproject

In de drie frameworks van de short list maak je een startproject. Dit onderbouw je met bewijsmateriaal (screenshots). Het startproject bevat minimaal:
•	een eigen (toevoeging aan de) route;
•	een eigen gemaakte controller;
•	en een door jou gemaakte view.

Ook wanneer de installatie of het project niet gelukt is, verantwoord je de poging d.m.v. bewijsmateriaal.

## 3.	Eindconclusie

In de eindconclusie geef je antwoord op vragen als: welk MVC framework is op basis van jouw ervaring het best en waarom vind je dat? Reflecteer ook op je aanpak. Wanneer je nogmaals een softwarepakket zou moeten selecteren, hoe zou je dat dan (anders) aanpakken? 
